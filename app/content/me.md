
Om mig
======
[FIGURE src="http://www.student.bth.se/~toja14/phpmvc/Anax-MVC/webroot/img/me/me.jpg" caption="En stunds vila på en bänk i någon av Paris parker." class="right center" alt="Bild på mig" nolink="nolink"]
Jag heter Tommy Johansson, har hunnit bli 55 år gammal och har jobbat som teknisk översättare i över 20 år. Det är inte klokt vad tiden går. Jag översätter främst från franska (min lilla logga i sidhuvudet ska föreställa en fransman med basker och en penna i stället för baguette). Jag började min bana som TV-tekniker på 80-talet, tröttnade och flyttade till Frankrike i ett år, pluggade sedan språk på Göteborgs Universitet och sadlade om till översättare.

När det gäller hemsidor har jag fuskat med HTML, CSS, PHP och MySQL på egen hand i något år och har nu avslutat "oophp" som är den andra delen i kurspaketet "Databaser, HTML, CSS, JavaScript och PHP". Jag inser att det är bättre att lära sig hantverket från grunden och i rätt ordning och det här kurspaketet passar ju som hand i handske.

Jag bor i Torslanda utanför Göteborg med fru, två barn i tonåren och två hundar. Jobbet sköter jag från ett litet kontor på tomten, så det är nära till arbetet!

På fritiden har vi börjat lära oss att segla och njuter av skärgården så mycket vi kan varje år. För något år sedan dammade jag också av elgitarren som stått i en garderob i säkert 30 år och försöker mig på lite blues också, när ingen lyssnar. Det går inget vidare än så länge, men skam den som ger sig :-). 
